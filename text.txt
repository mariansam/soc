Úvod
V říjnu 2022 vydal americký youtuber Oats Jenkins video I Made BETTER TicTac-Toe (Udělal jsem lepší piškvorky) [1]. V něm popisuje „americké“ 3x3 piškvorky
a jejich problémy. Následně přichází s upravenou verzí hry, ve které jsou dané problémy vyřešeny. Alternativa se jmenuje TickoaTTwo. Tato práce popisuje výhody a
nevýhody nové hry, analyzuje ji z pohledu teorie her.

9

1 Analýza a pravidla hry
1.1

Pravidla

Pravidla hry TickoaTTwo jako první určil Jenkins [1].
Stejně jako tradiční piškvorky, hra TickoaTTwo se hraje na hrací ploše o velikosti
3x3. Hrací plocha má dle původní definice hry specifický vzhled jako na obrázku 1.1.

Obrázek 1.1: Prázdná herní plocha
Stejně jako tradiční piškvorky, hru TickoaTTwo proti sobě hrají dva hráči, kteří se
střídají v tazích. Jeden hráč na políčka v hrací ploše kreslí svislé čáry, druhý hráč
vodorovné čáry. Na každé políčko může daný hráč hrát pouze jednou, avšak lze hrát
na políčko, na které už hrál protihráč. Nelze však hrát na políčko, na které hrál
protihráč v jeho posledním tahu.
Není dáno, který hráč začíná.
Cílem každého hráče je dokončit řadu, sloupec či diagonálu, do které už hráli oba
dva hráči. Hra tedy končí ve stavu, kdy na hrací ploše je alespoň jedna řada, sloupec
či diagonála, ve které jsou tři „téčka“ (svislá čára od jednoho hráče, vodorovná čára
10

od druhého hráče), podle toho i stylizovaný název hry se třemi velkými písmeny T.

1.2

Optimální strategie

Zatímco klasické 3x3 piškvorky vždy končí remízou pokud hrají oba dva hráči optimálně [2], tak u TickoaTTwo nelze končit remízou. Budou-li oba hráči hrát optimálně, vyhrává druhý hráč. Základním pravidlem je nevytvořit tři vlastní znaky v
jedné vertikále/horizontále/diagonále, protože tím bychom dali protihráči možnost
je jednoduše doplnit a vyhrát. Nejhorší herní políčko je tedy to prostřední, protože se
v něm protínají hned čtyři vertikály/horizontály/diagonály (na rozdíl od klasických
piškvorek, kde prostřední políčko je nejvíce žádané ZDROJ BLBOST ASI)
Optimální strategie pro druhého hráče je co nejdéle hrát naproti prvnímu hráči.
Jelikož první hráč nechce zabrat tři sousední políčka nebo hrát doprostřed, hra
se dostane do stavu, kde je šest políček plně zaplněno, uprostřed je jedna volná
diagonála a na tahu je první hráč, viz obrázek 1.2

Obrázek 1.2: Hra po devíti tazích optimální strategie
Ať zahraje první hráč kamkoli, druhý hráč bude hrát na další volné políčko v diagonále. První hráč následně zabere třetí volné políčko (jedno už zabral on, na druhé
hrát nemůže, protože ho zabral protihráč v právě předchozím tahu). Druhému hráč
už tak pouze zbývá jedno jediné políčko, na které může hrát, které ho dovede k
11

vítězství, viz obrázek 1.3.

Obrázek 1.3: Možný průběh optimální hry pro poslední diagonálu, tahy očíslované

12

2 Vývoj implementace
2.1

Použité technologie

Webová online multiplayer hra je implementovaná pomocí technologií, kterým se
souhrnně říká T3 Stack. Podle oficiální dokumentace [3] úkolem technologií T3 Stack
je
1. Řešit problémy: Neposkytovat všechny technologie, které jsou dostupné, ale
poskytnout technologie, které jsou základem většiny webových aplikací a může
být složité je nastavit manuálně.
2. „Krvácet“ zodpovědně: Poskytovat technologie, které jsou moderní a atraktivní, ale tak, aby v budoucnu netvořily problémy a případně se daly nahradit.
3. Typová bezpečnost není dobrovolná: Znalost datových typů pomáhá programátorům s vývojem a bezpečným kódem, proto je v moderním vývoji naprosto nezbytná.
Součástí T3 Stack je nástroj create-t3-app, který umožňuje vytvořit nový projekt,
ve kterém jsou dané technologie předem nastavené.
Seznam technologií použitých:
• TypeScript: Nadstavba nad programovacím jazykem JavaScript, která přidává typové anotace a jejich kontrolu. Tím umožňuje rychlejší a bezpečnější
vývoj.
• Next.js: Moderní framework pro vytváření serverových částí webových aplikací, slouží jako back-end pro React.
• React: Framework pro vytváření front-endových částí webových aplikací.
• tRPC: Knihovna pro bezpečnou a otypovanou komunikaci mezi front-endem
(React) a back-endem (Next.js).
• Prisma: Knihovna pro komunikaci mezi back-endem (Next.js) a databází.
• TailwindCSS: Knihovna pro rychlé stylování webových aplikací.
Častou součástí této sady technologií též bývá NextAuth.js, které řeší přihlašování,
registraci a správu uživatelů. Jelikož naše aplikace registraci uživatelů neumožňuje,
není taková knihovna potřeba.
13

2.2

Databáze

Jako databáze k aplikaci byla zvolena PostgreSQL, jelikož se v dnešní době jedná o
jednu z nejpoužívanějších a nejoblíbenějších databází [4].

14
